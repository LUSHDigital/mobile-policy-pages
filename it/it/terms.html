<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html lang="en">
<head>
	<meta http-equiv="content-type" content="text/html; charset=utf-8">
	<meta name="viewport" content="width=device-width, initial-scale=1.0, maximum-scale=1.0, user-scalable=no"/>
	<title>CONDIZIONI GENERALI DI VENDITA</title>
	<link rel="stylesheet" type="text/css"
		  href="/policies/stylesheet.css"/>
</head>

<body>

<h1>CONDIZIONI GENERALI DI VENDITA</h1>
<p>Le presenti condizioni generali di vendita si applicano alla compravendita di prodotti a marchio “LUSH” concluse tra la società Lush Italia S.r.l., società unipersonale, sottoposta a direzione e coordinamento di Lush Limited, con sede legale in Milano, Via Atto Vannucci n. 13 – 20135, Codice Fiscale, Partita Iva e numero di iscrizione al Registro delle Imprese di Milano n. 12575920157 (di seguito, “Lush”) e qualsiasi persona fisica, che abbia compiuto 18 anni, che agisca per scopi estranei alla propria attività imprenditoriale, commerciale, artigianale o professionale, eventualmente svolta, che effettui acquisti online sul sito internet www.lush.it oppure a mezzo telefono (di seguito, il “Cliente” o il “Consumatore”). Tutti gli acquisti devono intendersi per uso personale, essendo rigorosamente vietata la distribuzione e rivendita non autorizzata dei prodotti a marchio “LUSH” a terzi.</p>
<p>Le presenti condizioni generali disciplinano tutti gli acquisti perfezionati attraverso il sito internet www.lush.it oppure a mezzo telefono, conformemente alle disposizioni del D.Lgs. n. 206 del 6 settembre 2005 e s.m.i. (di seguito, il “<strong>Codice del Consumo</strong>”).</p>
<p>Le presenti condizioni generali di vendita possono essere soggette ad eventuali modifiche, ad esclusiva discrezione di Lush e la loro applicazione coincide con la data della pubblicazione delle medesime sul sito internet di Lush.</p>
<p>Nel caso di clienti che siano “Professionisti” ossia, ai sensi dell’art. 3 del Codice del Consumo, le persone fisiche o giuridiche che agiscono nell’esercizio della propria attività imprenditoria, commerciale, artigianale o professionale ovvero un loro intermediario, Lush si riserva il diritto di non accettare gli ordini, a propria discrezione e senza obbligo di esprimere alcuna motivazione al riguardo. Resta, in ogni caso, inteso che ai Professionisti si applicano solo gli artt. 1, 2, 3, 4, 7, 8, 9 e 10 delle presenti condizioni generali mentre, per quanto ivi non disciplinato, trovano applicazione gli artt. 1490 e ss. del Codice Civile.</p>
<p>Per contattare Lush, si rinvia alla sezione “Contattaci” del sito internet di Lush.</p>

<ol>
	<li><h3>PERFEZIONAMENTO DEL CONTRATTO DI VENDITA</h3></li>
	<p>La presentazione dei prodotti, da parte di Lush, sul proprio sito internet, si considera un invito ad offrire mentre l’ordine, effettuato dal Cliente, una proposta contrattuale di acquisto.</p>
	<p>Le offerte di prodotti sul sito internet di Lush nonché i relativi prezzi di vendita sono valide finché ancora visibili sul sito internet e fino ad esaurimento scorte. Le fotografie, le rappresentazioni grafiche o iconografiche e i video relativi ai prodotti hanno mero scopo indicativo e possono non rappresentare puntualmente i Prodotti. Lush si riserva il diritto di variare il catalogo on-line dei propri prodotti in qualsiasi momento e senza preavviso.</p>
	<p>Il contratto di compravendita si conclude nel momento in cui Lush - a seguito della ricezione di un ordine di acquisto on-line, da parte del Cliente, secondo la procedura che segue oppure a seguito di ordine di acquisto telefonico - invierà un’e-mail di accettazione della proposta di acquisto, contenente le informazioni riepilogative dell’ordine.</p>
	<p>I prezzi di vendita di ciascun prodotto sono indicati sul sito internet e si intendono comprensivi di I.V.A. e delle tasse applicabili. Eventuali modifiche delle aliquote IVA o altre imposte sulla vendita sopravvenute, daranno luogo al relativo conguaglio. I prezzi sono validi per l’Italia. Le spese di spedizione non sono incluse nel prezzo di vendita e sono stabilite nel successivo art. 3. Le stesse saranno altresì indicate separatamente nel corso della procedura di acquisto e pagamento.</p>
	<p>Nel caso di temporanea indisponibilità di un prodotto ordinato, Lush ne darà comunicazione al Cliente, al fine di effettuare l’invio parziale dell’ordine oppure di provvedere alla sostituzione del prodotto indisponibile.</p>
	<p>Per i Professionisti verrà emessa la fattura purché ne venga fatta richiesta al momento dell’ordine, con l’indicazione della relativa Partita IVA.</p>

	<li><h3>PROCEDURA PER IL PERFEZIONAMENTO DEL CONTRATTO DI COMPRAVENDITA ON-LINE</h3></li>
	<p>Per poter effettuare un acquisito on-line, il Cliente può registrarsi sul sito internet di Lush o effettuare l’acquisto come “Cliente anonimo”, indicando, in ogni caso, tutti i dati richiesti, previa consultazione dell’ informativa privacy presente sul sito [inserire link privacy] e rilascio dei  consensi all’uso dei propri dati personali, laddove necessari per perfezionare l’acquisto.</p>
	<p>Il Cliente dovrà eseguire le seguenti operazioni, in conformità alle relative istruzioni:</p>
	<ul>
		<li>selezionare dal catalogo uno o più prodotti a marchio “LUSH”, aggiungerlo/i al carrello, premendo il pulsante “Acquista”;</li>
		<li>scegliere la quantità desiderata;</li>
		<li>scegliere la modalità di consegna, compilando il form con i dati di spedizione e accettando le relative spese di spedizione;</li>
		<li>scegliere la modalità di pagamento ed indicare i dati necessari a completare la transazione. In particolare, il pagamento può avvenire con carta di credito (Visa, Mastercard, Postepay, Amex, carte ricaricabili o Paypal) oppure con bonifico immediato tramite piattaforma Sofort;</li>
		<li>accettare le presenti condizioni generali di vendita, previa attenta lettura;</li>
		<li>confermare l’ordine.</li>
	</ul>

	<p>Il contratto di compravendita è considerato concluso con l’invio, da parte di Lush, al Cliente di un’e-mail di conferma di accettazione dell’ordine, contenente i dati del Cliente, il numero dell’ordine, l’oggetto dell’ordine, il prezzo complessivo della merce acquistata, le spese di spedizione e l’indirizzo di consegna, al quale sarà spedita la merce acquistata.</p>
	<p>Una volta inserito un prodotto nel carrello degli acquisti, il prezzo di vendita non potrà variare fino alla conclusione dell’acquisto. Il Cliente deve completare la procedura d’acquisto fino al momento in cui il carrello degli acquisti rimane attivo. Se la procedura non viene completata entro tale termine, il carrello viene automaticamente svuotato e non si avrà la garanzia del mantenimento del prezzo dei prodotti inseriti, che potrà, nel frattempo, variare. In ogni caso, qualora sia operata una variazione di prezzo del catalogo on-line dei prodotti a marchio “LUSH”, anche il prezzo dei prodotti nel carrello varierà, qualora l’acquisto non sia stato nel frattempo concluso prima della variazione del catalogo. In tal caso, un messaggio avvertirà il Cliente della variazione di prezzo, evidenziando il nuovo prezzo di acquisto, in modo da permettere al Cliente eventualmente di eliminare tale prodotto dal carrello degli acquisti.</p>
	<p>Con riferimento agli acquisti telefonici, la procedura di acquisto verrà illustrata in dettaglio dall’operatore al Cliente, ferma in ogni caso restando l’applicazione delle presenti condizioni generali.</p>

	<li><h3>TEMPI E COSTI DI SPEDIZIONE DEI PRODOTTI</h3></li>
	<p>Saranno evasi esclusivamente gli ordini di acquisto diretti a località comprese nel territorio italiano (inclusi la Repubblica di San Marino e lo Stato del Vaticano).</p>
	<p>I tempi di consegna dei prodotti a marchio “LUSH”, acquistati on-line o per mezzo telefono, sono mediamente pari a due o tre giorni lavorativi, decorrenti dall’accettazione dell’ordine di acquisto da parte di Lush (tre o quattro giorni lavorativi per le isole).</p>
	<p>Nel caso in cui l’ordine di acquisto contenga maschere fresche, la consegna potrebbe richiedere più tempo.</p>
	<p>Tali termini sono indicativi e non tassativi e, pertanto, è esclusa qualsiasi responsabilità di Lush in caso di ritardi rispetto alle tempistiche sopra previste, fermo restando, che, in ottemperanza all’art. 61 del Codice del Consumo, l’esecuzione dell’ordine di acquisto avverrà, al più tardi, entro il termine massimo di trenta giorni, decorrenti dalla data di conclusione del contratto.</p>
	<p>L’ordine di acquisto sarà recapitato all’indirizzo indicato dal Cliente nell’ordine di acquisto tramite corriere espresso. Le spese di spedizione sono le seguenti:</p>
	<ul>
		<li>Euro 5,95 per tutti gli ordini di acquisto;</li>
	</ul>

	<li><h3>INDICAZIONI SUI PRODOTTI</h3></li>
	<p>Le caratteristiche principali dei prodotti a marchio “LUSH” ed i relativi ingredienti sono indicati nella pagina relativa a ciascun prodotto. I prodotti offerti per la vendita on-line o telefonica potrebbero non corrispondere esattamente alla realtà in termini di immagini e di colori dovuti al browser. Le immagini possono essere a semplice scopo indicativo.</p>

	<li><h3>DIRITTO DI RECESSO</h3></li>
	<p>Ai sensi dell’art. 52 del D.Lgs. 206/05, il Consumatore può recedere dal contratto, senza dover fornire alcuna motivazione e senza penalità, entro 14 (quattordici) giorni dal ricevimento dei prodotti acquistati.</p>
	<p>Il Cliente che intende esercitare il diritto di recesso, dovrà inviare - entro il suddetto termine di 14 (quattrodici) giorni - una dichiarazione esplicita in tal senso, alla quale deve allegare copia dello scontrino di acquisto e del codice dell’articolo acquistato. Tale comunicazione potrà essere trasmessa a mezzo lettera raccomandata a.r., al seguente indirizzo:</p>
	<p>Lush Italia S.r.l.</p>
	<p>Via Atto Vannucci 13</p>
	<p>20135 – Milano</p>
	<p>oppure a mezzo posta elettronica al seguente indirizzo e-mail: <a href="mailto:servizioclienti@lush.it">servizioclienti@lush.it</a>.</p>
	<p>In ogni caso, il Cliente si impegna a restituire la merce, senza indebito ritardo e comunque entro 14 (quattordici) giorni dalla data di comunicazione del recesso, organizzando la spedizione e/o le relative modalità di restituzione, con la consapevolezza che le spese di restituzione del prodotto sono a proprio carico.  I prodotti dovranno essere spediti al seguente indirizzo: Lush Italia S.r.l.,Via Atto Vannucci 13, 20135 – Milano.</p>
	<p>Lush provvederà ad eseguire il rimborso del prezzo del prodotto reso e delle spese di spedizione laddove sostenuti dal Cliente, al netto delle eventuali spese supplementari di spedizione ai sensi dell’art. 56, comma 2, del D. lgs. 206/2005 e s.m.i. (es.: qualora il Cliente abbia scelto un tipo di consegna diverso dal tipo meno costoso messo a disposizione dal sito), utilizzando lo stesso mezzo di pagamento scelto dal Consumatore in fase di acquisto. In caso di pagamento effettuato mediante carta di credito, il Consumatore riceverà il rimborso direttamente sulla stessa; al contrario, in caso di pagamento effettuato tramite bonifico bancario, il Consumatore dovrà fornire a Lush, accedendo alla sezione “Contattaci”, le coordinate bancarie (IBAN), necessarie al rimborso.</p>
	<p>In ipotesi di valido esercizio del diritto di recesso, Lush provvederà a rimborsare al Consumatore tutti i pagamenti ricevuti in relazione al prodotto, per il quale si esercita il diritto di recesso, entro 14 (quattordici) giorni dalla ricezione della comunicazione avente ad oggetto la volontà di recedere. In ogni caso, Lush si riserva il diritto di trattenere il rimborso fino al momento della restituzione del prodotto da parte del Consumatore oppure fino al momento in cui il Consumatore non avrà fornito prova certa di restituzione della merce in oggetto a Lush.</p>
	<p>Resta comunque inteso che il requisito essenziale per il valido esercizio del diritto di recesso consiste nella restituzione nella integrità della merce, la quale dovrà essere restituita a Lush intatta, nella confezione originale e completa della documentazione fiscale ad essa annessa. L’inosservanza delle disposizioni prescritte, legittima Lush a rifiutare l’esercizio del diritto di recesso e la restituzione del prodotto acquistato.</p>

	<li><h3>DIRITTI DEL CONSUMATORE IN TEMA DI CONFORMITÀ E GARANZIE DEI PRODOTTI</h3></li>
	<p>Ai sensi dell’art. 130 del Codice al Consumo, in caso di difetto di conformità dei prodotti acquistati, il Consumatore ha diritto al ripristino, senza spese, della conformità del prodotto, mediante riparazione o sostituzione della merce. Il Cliente può esercitare tale diritto entro il termine di 2 (due) anni dalla data di avvenuta consegna del bene ed è tenuto a denunciare il vizio a Lush entro il termine di decadenza di due mesi dalla scoperta del vizio.</p>
	<p>Anche in tal caso, requisito essenziale per il valido esercizio di tale diritto consiste nella restituzione nella integrità della merce, la quale dovrà essere restituita a Lush intatta, nella confezione originale e completa della documentazione fiscale ad essa annessa.</p>

	<li><h3>PRIVACY</h3></li>
	<p>I dati personali raccolti con l’inoltro dell'ordine verranno trattati da Lush al solo fine di soddisfare le espresse richieste del Cliente in esecuzione delle presenti Condizioni Generali di Vendita, nel rispetto del D.Lgs. 196/2003 e dell'informativa privacy presente sul Sito. Eventuali ulteriori trattamenti verranno effettuati unicamente con l'espresso consenso del Cliente. Lush dichiara, con riferimento ai pagamenti effettuati online all’atto dell’acquisto, di non avere accesso e di non registrare dati relativi al metodo di pagamento utilizzato dal Cliente. Soltanto l’ente che elabora il pagamento ha accesso a questi dati, a fini di gestione dei pagamenti e degli incassi.</p>
	<p>Il Cliente dichiara e garantisce che i dati forniti a Lush sono corretti e veritieri.</p>
	<p>Per qualsivoglia ulteriore informazione sulle modalità di trattamento dei dati personali del Cliente, si prega di fare riferimento alla sopra citata informativa nonché alla sezione Privacy e Cookie Policy del Sito https://it.lush.com/content/privacy.</p>

	<li><h3>RESPONSABILITÀ</h3></li>
	<p>Lush non assume alcuna responsabilità per disservizi o ritardi imputabili a cause di forza maggiore o caso fortuito, ovvero ad eventi al di fuori del suo ragionevole controllo, quali a titolo esemplificativo malfunzionamenti della rete internet o telefonica, sovraccarichi e picchi di traffico del Sito, mancanza di energia elettrica, sciopero generale dei lavoratori pubblici e/o privati, sciopero e/o restrizioni in tema di viabilità dei corrieri e dei collegamenti aerei.</p>

	<li><h3>INTEGRALITÀ</h3></li>
	<p>Le presenti condizioni generali di vendita sono costituite dalla totalità delle clausole che le compongono. Se una o più disposizioni delle presenti condizioni si considerano invalide ai sensi di legge, le altre clausole continueranno ad essere valide ed efficaci.</p>

	<li><h3>LEGGE APPLICABILE,FORO COMPETENTE E RISOLUZIONE ALTERNATIVA DELLE CONTROVERSIE</h3></li>
	<p>Le presenti condizioni generali di vendita sono sottoposte alla legge italiana. Con riferimento ai Consumatori, trovano applicazione le disposizioni di cui al D.Lgs. 206/05 sui contratti a distanza ed al D.Lgs. 70/03, per gli aspetti relativi al commercio elettronico.</p>
	<p>Ogni eventuale controversia sarà sottoposta alla competenza esclusiva del Tribunale di Milano, salvo il foro obbligatorio del luogo di residenza o domicilio del Consumatore, ai sensi del Codice del Consumo.</p>
	<p>Ai sensi degli artt. 140 e 141 del Codice del Consumo, il Consumatore ha facoltà di agire a tutela dei propri interessi attraverso un’associazione di consumatori ovvero di promuovere un tentativo di composizione stragiudiziale per la risoluzione di eventuali controversie. In proposito, a decorrere dal 9 gennaio 2016, il Consumatore può anche avvalersi, in attuazione del Reg. UE n. 524/2013, della facoltà di riferire la risoluzione amichevole delle controversie all’Online Dispute Resolution (c.d. ODR) per la risoluzione on-line delle controversie tra professionisti e consumatori, accedendo alla piattaforma europea di Online Dispute Resolution (c.d. piattaforma ODR) consultabile al seguente indirizzo http://ec.europa.eu/consumers/odr/.  Attraverso tale piattaforma ODR il Cliente potrà consultare l’elenco degli organismi ADR, trovare il link al sito di ciascuno di essi come anche presentare un reclamo per avviare una procedura di risoluzione on-line delle controversie relative al contratto concluso on-line. In ogni caso, qualunque sia l’esito della procedura di composizione della controversia, sono fatti salvi i diritti del consumatore di ricorrere alla giurisdizione ordinaria.</p>

</ol>

<div style="height:100px;"></div>
</body>
</html>
